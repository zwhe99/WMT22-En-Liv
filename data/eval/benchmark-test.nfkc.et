Palju õnne meie kolleegile, eesti, läti ja ka liivi keele kontaktide uurijale Lembit Vabale Läti ja Eesti Välisministeeriumite Keele auhinna saamise puhul!
Tervitame vastvalitud Eesti presidenti – Alar Karist – kunagist Tartu Ülikooli rektorit, kes praegu Eesti Rahva muuseumi direktorina on endiselt ka liivi pärandi hoidja!
Laimonis Rudzītis – Riia liivlaste järeltulija – 115!
Kuu asi – Liivi suveülikool ja Lāži tamm
Liivi suveülikoolist, mis toimus 2013. aastal, on traditsiooniks osalejate ühine foto Liivi rannas kuulsa Lāži tamme juures.
2021. aasta 30. juulist kuni 8. augustini toimus Košragsis juba kolmas Liivi suveülikool, mille korraldas UL Liivi Instituut koostöös Tartu Ülikooliga.
Liivi suveülikoolis osalejad kohtusid liivi keele rääkijatega, õppisid liivi keelt, liivlaste ajaloo ja kultuuri ning ka tänase olukorra kohta; üheks teemaks oli ka liivlaste viimane ajalooline asukoht – Liivi rand, mis just sellepärast sai Liivi suveülikooli toimumiskohaks.
Juba esimesest Liivi suveülikoolist, mis toimus 2013. aastal, on traditsiooniks osalejate ühine foto Liivi rannas kuulsa Lāži tamme juures.
Lāži tamm on vähemalt kakssada aastat Vaide küla Lāži talu au ja uhkus olnud.
Nika Polmanis (1823), esimene erialase haridusega liivi keele õpetaja, sündis Lāži talus; alates 19. sajandi 60ndatest aastatest perekond Launičs, kelle esindaja Andrejs Launičs kirjutas liivlaste pulma- ja elukommetest 19. sajandil. Lāži majas on tegutsenud ka liivi algkool (1923-1937).
1930ndate aastate lõpus sai Lāži talu omanikuks Alfons Bertholds (1910–1993) – kalur, liivi luuletaja ja liivi folkloori tundja – ja ka praegu elab Lāži tamme lähedal Bertholdite perekond.
Liivi suveülikool on läbi, aga mõnda hetke sellest on näha Läti TV-s.
Veelkord – suur tänu kõigile osalejatele ja toetajatele – Tartu Ülikooli ASTRA projektile PER ASPERA, Läti haridus- ja teadusministeeriumile, Läti Ülikoolile ja teistele sõpradele.
Eriline tänu Talsi TV-le  südamliku kohtumise eest ning Marc Daniel Skibsted Volhardtile, Tuuli Tuisule and Miina Norvikule meenutuste eest.
Homme algab Kuoštrõgis juba kolmas Liivi suveülikool!
Kuu asi – Kolka neeme tuletorni elumaja
Ajakirjas Ilustrētā Junioriem (Pildiajakiri juunioridele) küsib Daniels Skulte: „Kas liivi keel on ikka veel elus?“ UL Liivi Instituudi abiga jutustab ajakiri liivi keele tänapäeva ja mineviku kohta ning nende asjade kohta, mis on liivi keeles ja läti keeles sarnased.
Suur tänu küsimuse eest, Daniel!
Ilusat jaaniõhtut ja jaanipäeva!
Vestlus Helmī Staltega
Rikas rand – kohtume Irēl (Mazirbes)!
Palju õnne Läti iseseisvuse taastamise aastapäeva puhul!
Suur tänu kõigile, kes 30 aastat tagasi iseseisvuse taastamise poolt hääletasid, aga eriti ühele neist – liivlasele Ilmārs Geigele!
Läti Ülikooli professori Janīna Kursīte ja tema perekonna tervitus kõigile eestlastele.
Läti Ülikoolis on saanud valmis Renāte Blumberga raamat Liivi rahvamaja kohta.
Palju õnne kõige suurema liivi vaimse pärandi kollektsiooni hoidja – Eesti kirjandusmuuseumi – uuele direktorile – Tõnis Lukasele!
Kuu asi– suureformaadiline (122×207 cm) Nikā Polmaņi portree režissöör Uģis Olte uuest filmist „Upurga“.
On avaldatud DHN2020 konverentsi artiklite kogu.
Sealt saab lugeda ka UL Liivi Instituudi teadurite Valts Ernštreitsi ja Gunta Kļava artiklit „Liivlaste viimine digiruumi“, mis räägib digitaalsetest ressursidest ja sellest, kuidas need võivad aidata ohustatud keeli ja kultuure.
Karl Pajusalu räägib raadios Ludza eestlaste keelest.
UL Liivi Instituudi teadusassistendid Elvīra Kalniņa ja Annija Lazdiņa võtsid osa Teadlaste ööst ja rääkisid oma tööst ja uurimusest.
Head taasiseseisvumispäeva, armas Lätimaa!
Täna äratavad liivlased linde.
Kuulake traditsioonilist liivi lindude äratamise laulu liivi poeedi ja kultuurihoidja Pētõr Dambergi esituses!
101 aastat tagasi on asutatud Emakeele selts, mille esimeseks välja antud raamatuks oli esimene ilmalik raamat liivi keeles – Esimene liivi keele lugemik!
Palju õnne!
24. märtsil humanitaarteaduste digiressursside kasutamisvõimaluste seminaril räägivad UL Liivi Instituudi esindajad oma väljatöötatud ressursidest liivi keele ja kultuuri jaoks.
Kui me ei saa minna Kūolkasse, siis Kūolka tuleb meie juurde!
UL Liivi Instituut võtab osa põlisrahvaid puudutavate küsimuste arutelust – 2. päev.
UL Liivi Instituut võtab osa põlisrahvaid puudutavate küsimuste arutelust.
Homme on ettekanne ka liivlastest.
UL Liivi Instituudi teaduri Uldis Balodise raamat „Lutsi kiele lementar. Ludzas igauņu valodas ābece“ – 2020. aasta parimaks humanitaarteaduste raamat Läti Ülikoolis!
103! Palju õnne sünnipäevaks, armas Eesti!
Soome keeleteadlase Vilho Setälä 1912. aastal tehtud liivi fotosid näeb nüüd ka värvilisena.
Aitäh Twan Goosenile värvimise eest.
Kurzeme planeeringupiirkonna arenguprogrammi 2021–2027 arutelurühmas räägib UL Liivi Instituudi juhataja Valts Ernštreits, Kurzeme keele ja vaimse pärandi säilitamisest ja kasutamisest, kultuuri kättesaadavusest piirkonnas ja digiressursside kasutamisest.
LSM: „Liivi keel vajab elustamist“ Euroopa kõige ohustatum keel tuleb päästa!
Kaduvaid sõnu otsides: UL Liivi Instituudi teadur Uldis Balodis keelest, elust Arizonas ja endast.
Rahvusvahelisel emakeelepäeval kõlab ka liivi keel!
Sel aastal on soomeugri kultuuripealinnaks Eestis asuv Abja-Paluoja.
Mida ütlevad loomad?
Laula kaasa ja õpi liivi keelt!
Ilmakaarte nimetustest liivi keeles.
On hommik
UL Liivi Instituudi uus projekti liivi keele õppimiseks.
Täna 30 aastat tagasi on loodud liivi kultuuri ajalooline piirkond "Liivi rand" – esimene liivlaste kaitseks loodud riigi institutsioon Läti ajaloos (suleti 2003 aastal).
Kuu asi – Īra (Lielirbe) küla elanike avaldus Lielirbe koolipidajale. Miks need tehti?
Vastuseks UL Liivi Instituudi palvele loodi lutsi jaoks ka Braille kiri! Veelkord aitäh Harris Mowbrayle!“
UL Liivi Instituudi teadur Uldis Balodis on nomineeritud lutsi keele aabitsa koostamise eest Latgale kultuuriauhinnale „Bonuks 2020“.
Arvud
Riigi president on toetanud mitmeid UL Liivi Instituudi ettepanekuid "Läti ajalooliste maade seaduse" eelnõu kohta.
4. jaanuarist kõlab Läti Raadio 3 programmis uus rubriik „Kas teate?“, kus kolmapäeviti kuuleb ka lugusid liivlastest!
Neljas lugu annab vastuse küsimusele „Kas teate, miks Liivi festivali peetakse alati augusti esimesel laupäeval?“
Kui ma randa lähen
Kolmas lugu annab vastuse küsimusele „Kas teate, et me kõik oskame veidi liivi keelt?“
Liivi keelt võib näha üha rohkemates Lätimaa paikades.
Siin on Kūolka liivi seltsimaja suunaviit Kūolka külakeskuses.
Tegijad
Teine lugu annab vastuse küsimusele „Kas tead, miks soomlased, eestlased ja liivlased sama meloodiat kuuldes püsti tõusevad?“
Liivi keelt võib näha üha rohkemates Lätimaa paikades.
Siin on Mērsragsi valda ehitatav turg.
Aitäh, Mērsragsi infokeskus!
Kuu asi – Viktors Bertholds – liivlane, kalamees, ravitseja – 100
4. jaanuarist kõlab Läti Raadio 3 programmis uus rubriik „Kas teate?“, kus kolmapäeviti kuuleb ka lugusid liivlastest!
Esimene lugu annab vastuse küsimusele „Kas tead, et Euroopa Liidu kõige ohustatuma keele leiab Lätist?“
Projektist „Laula kaasa ja õpi liivi keelt“, liivlaste teekonnast UNESCOsse ja põlisrahvaste keelte aastakümnest.
Täna 900 sekundiga – Läti Ülikooli Liivi Instituut.
Värvid
Projektist „Laula kaasa ja õpi liivi keelt!“
Laula kaasa ja õpi liivi keelt! UL Liivi Instituudi uus projekti liivi keele omandamiseks.
Läti Ülikooli Liivi Instituut soovib kõigile rõõmsaid jõulupühi ja õnnelikku uut aastat!“
UUENDATUD: Liivi materjalid Soome kogudes.
Soome Pärimusagentuur avab oma kogud (ka liivi pärandi kogu) avalikuks kasutamiseks!
Kirjutatakse uusi laule liivi keele õppimise jaoks!
Palju õnne sünnipäevaks, armas Soome!
Kuu asi – Kārlis Stalte kinnitus raha kohta, mille ta on saanud liivi keelde tõlgitud „Ūž Testament” (Uue testamendi) 42 eksemplari eest, mille Liivi Liit ostis jõulukinkideks.
26. novembril valiti UL Liivi Instituudi juhataja Valts Ernštreits Läti Teaduste Akadeemia korrespondentliikmeks.
Palju õnne Läti Vabariigi 102. aastapäeva ja Läti lipu 97. aastapäeva puhul!
Joonistus: Alvīne Veinberga.
Luulekogu „Trilium“ pälvis Soome-ugri Kirjanike Liidu ja Hõimurahvaste Programmi kirjandusauhinna luule kategoorias.
Auhinda on välja antud 2007. aastast.
Kuu asi – foto 6. augustil 1939 peetud Liivi rahvamaja avatseremooniast, kus kanti ette kaks näidendit.
Fotol on näha mõlemas etenduses osalenud näitlejaid, aga etenduste kohta saab rohkem lugeda kuukirje kirjeldusest.
9. novembril tähistatakse Eesti Kirjandusmuuseumis Eesti Rahvaluule Arhiivi asutaja Oskar Looritsa 120. sünniaastapäeva.
Oskar Loorits oli ka liivi folkloori koguja ja uurija.
Setu Institudil on täna 5. sünnipäev!
Palju õnne!
UL Liivi Instituudi juhataja Valts Ernštreits räägib emakeelepäeval Helsingis liivlastest.
Video Ventspilsi Liivi Kultuuripäevadest 2020.
Tere tulemast liivi kultuuri, keele ja ajaloo portaali livones.net!
Teine tähtis osa on Raamatukogu, kus on ȭheskoos artiklid, lingid ja videod liivlaste kohta.
Head uuendatud portaali kasutamist!
Liivlased on läänemeresoome rahvaste hulka kuuluv Läti põlisrahvas, kellel on olnud suur mõju tänapäeva läti keele ja kultuuri arengule.
Läti keel tekkis liivlaste ja mitmete iidsete balti rahvaste – latgalite, semigallialaste ja kuurlaste – kokkupuudete tulemusel ja selle ainulaadsed omadused tekkisid just tänu sellele vastastikusele mõjule.
Liivi keele mõju on läbivalt tunda ka Läti traditsioonilises ja tänapäeva kultuuris folkloorist kokanduskommeteni.
Sel põhjusel kuulub traditsiooniline liivi kultuur Läti kultuurikaanonisse ja liivi traditsioonide rolli Läti identiteedi kujunemisel rõhutatakse ka Läti Vabariigi põhiseaduse preambulas.
Liivlased on suutnud oma keelt ja kultuuri tänaseni säilitada ja on seda tänapäeva Läti kultuuriruumi osana pidevalt edasi arendanud.
Liivi keel on Uurali keelkonna läänemeresoome keelerühma keel, erinevalt läti keelest, mis on Indoeuroopa keelkonna balti keelerühma keel.
Liivi keele lähimad sugulaskeeled on eesti, soome ja karjala keel ning kaugemateks sugulasteks saami, ungari, mordva ja muud Uurali keeled.
Liivi keel on kantud UNESCO maailma ohustatud keelte atlasesse kui äärmiselt ohustatud keel.
Liivi keele staatuse Lätis sätestab riigikeeleseaduse § 4: „Riik tagab liivi keele kui põliskeele (autohtoonse keele) säilimise, hoidmise ja arengu.“
2009. aastast on liivi keel kui traditsioonilise liivi kultuuri osa olnud Läti kultuurikaanonisse kantud.
Veel 19. sajandi lõpus oli liivi keele rääkijaid veel ligikaudu 3000 inimest, 20. sajandi keskpaigaks oli nende arv langenud ligikaudu 1500 rääkijani ning praeguseks on maailmas heal juhul järel vaid 30 inimest, kes on võimelised liivi keeles suhtlema.
Kogu aeg kasvab ka nende arv, kes on ära õppinud liivi keele põhitõed.
Teadmised liivi keelest ja liivi keele oskus on olulised, et mõista läti keele olemust, kuna mõlemad keeled on üheskoos elades üksteist mõjutanud.
Kuigi liivi keele rääkijaid on vähe, on see keel oluline uurali keelte uurijate jaoks, kuna see on ainulaadne ja selles on palju iidseid omadusi.
Samuti on keeleoskus oluline liivlaste endi jaoks, kuna just liivi keel on alati olnud nende identiteedi aluseks.
Praegu saab liivi keelt õppida ise, kursustel ja laagrites ning ka mõnedes ülikoolides.
Loodetavasti saab tulevikus liivi keelt ka veebis õppida.
Liivlased ei ole ainulaadsed mitte ainult oma keele ja ajaloo poolest, vaid ka oma rikkaliku vaimse pärandi tõttu. Rohkem teavet selle kohta leiate traditsioonilise kultuuri rubriigist.
Liivlased on ka tänapäeval jätkanud oma kultuuri arendamist –  kunst, muusika ja kirjandus, mille juured ulatuvad peaaegu 200 aasta taha.
Rohkem teavet tänapäeva liivi kultuuri kohta leiate kaasaegse kultuuri rubriigist.
Raamatukogusse on koondatud kogu avalikult kättesaadav teave liivlaste kohta.
Siit leiate erinevaid liivi ajaloole ja kultuurile pühendatud uurimusi (liivi keele uurimused leiate aadressilt lingua.livones.net), raamatuid, veebiressursse, videoid jne.
Rubriiki täiendatakse jooksvalt avaldatud publikatsioonide ja uudistega.
Enn Säde „Liivlaste lood“ filmiti 1988-1990.
Selles osalevad Oskars Stalte, Elfrīda Žagare, Alfons Bertholds, Paulīne Kļaviņa, Andris Zēbergs ja Irma Fridrihsone.
Filmis kasutatakse Eesti Filmiarhiivi ja Eesti Telefilmi Arhiivi materjale.
Stsenaariumi autor ja režissöör oli Enn Säde, operaator Agu Ruus.
Līvõ lōlõd (Liivi laulud) on esimene Lätis vändatud dokumentaalfilm liivlastest.
Film on selle autori, režissööri ja operaatori Andris Slapiņši diplomitöö Üleliidulise Riikliku Kinematograafia Instituudis.
Eesti Televisiooni film „Liivi rannal“ näitab Kuramaa liivlaste igapäevaelu 1960. aastatel.
Filmis on näha mitmed tuntud liivlased (Hilda Grīva, Katrīna Krāsona ja teised).
Film on peamiselt liivi ja eesti keeles, selles kõlavad ka rahvalaulud ja kaasaegsemad liivi heliteosed.
Filmi režissöör on Endel Nõmberg, stsenaariumi autorid – Eduard Vääri ja Ants Vist.
Viktors Bertholds – liivlane, kalamees, ravitseja – 100
Viktors Bertholdsi (1921–2009) perekond oli viimane, kus iga päev liivi keelt räägiti, vähemalt seni, kuni tema naine Marta (sünd. Liedāne, 1925–1994) veel elus oli. V. Bertholds oli ka üks nendest, keda külastasid eesti ja soome teadlased ja viimane inimene, kellega oli võimalik Liivi rannal vabalt liivi keeles vestelda.
16. jaanuaril 2021 tähistame Viktors Bertholdsi 100. sünniaastapäeva.
Suurema osa oma elust veetis Viktors Bertholds Kolkas.
Liivi asjadega hakkas ta tegelema hilisemal ajal, kui liivi keele rääkijaid oli väga vähe järele jäänud ja iga keeleoskaja väärtus oli kõvasti kasvanud.
1990. aastate alguses õpetasid Viktors ja Marta liivi keelt mehe kolleegidele.
Kuni Viktoril oli veel jõudu, oli ta alati iga augustikuu esimesel laupäeval Liivi Festivalil Mazirbes.
Viktors Bertholds sündis 16. jaanuaril 1921 Kārlis ja Marija Bertholdsi perese Vaides, Žonakis.
Žonaki oli koduks vähemalt kuuele suure ja tugeva liivlastest Bertholdiste perekonna põlvkonnale ja sellest perekonnast on võrsunud paljud olulised liivi kultuuritegelased.
Viktors ja tema vend Alfons Bertholds (liivi poeet ja folkloori jutustaja), kes kasvasid üles ranges liivi peres, hoidsid kogu oma eluaja liivi keelt elus.
Tänapäeva parimad liivi keelt emakeelena rääkijad on just Bertholdsite perekonna järeltulijad.
Kārlis ja Marija Bertholds oma vanima poja Alfonsiga Vaides, Žonakis, umbes 1920. aastal.
Kuigi paberil oli Viktorsi ja Marta Bertholdsi perekond viimane igapäevaselt omavahel liivi keeles suhtlev perekond Liivi rannal, ei õppinud kumbki nende lastest liivi keelt ära.
Tütar Āria Bertholde, kes kolis 1995. aastal koos tütre Baibaga Ameerika Ühendriikidesse, meenutas:
Rääkisime kodus iga päev liivi keelt.
Isegi kui vanemad ei tahtnud, et lapsed nende jutust aru saaks.
Ma tahtsin liivi keelt ära õppida.
Praegu tean vaid mõnda sõna ja mõned laulud on ka veel meeles.
Mõtlesin, et oskasin lugeda, kuna mul on meeles, kuidas ema mind täpitähti lugema õpetas.
Kui küsisin emalt, miks talle keelt ei õpetatud, vastas tema, et see on tunnustamata keel, mida ei tohi õpetada.
Viktors ja Marta Bertholds liivi keele tunni ajal Kolka algkoolis 1990ndate aastate alguses.
2008. aasta suvi oli esimene, kus Viktorsi istekoht Liivi Festivalil jäi tühjaks.
Viktors Bertholds lahkus 88-aastasena 23. veebruaril 2009.
Ta puhkab Kolka kalmistul.
Žonaki talust pärit Viktors Bertholds ja Paulīne Kļavina Liivi rahvamaja 50. aastapäeva tähistamisel Mazirbes 5. augustil 1989.
Kasutatud materjalid:
Šuvcāne B. „Sauc par Vaidi manu ciemu.” R., Latvijas avīze, 2015. 306.–311. lk
Vestlus Viktor Bertholdiga Kolkas 2003. aasta augustis.
Videosalvestis.
Salvestanud LFK assistent Aldis Pūtelis.
Ārija Bertholde kirjad Baiba Šuvcānele 2014. aastal.
KOLMAPÄEVITI RÄÄGIME LIIVI KEELES
5. novembril peeti Liivi Sihtasutuse ja Līvõ Kultūr sidāmi (Liivi Kultuurikeskuse) juhatuste ühiskoosolek, kus räägiti veebilehekülje livones.lv pakutavatest võimalustest liivi keele kasutamiseks ja edendamiseks.
Mõlemad organisatsioonid leidsid, et veebilehe ümberkorraldamine ja laiendamine ei võimalda mitte ainult liivi keeles mõtteid ja uudiseid vahetada ning tervitusi ja sõnumeid edastada, vaid ka Livones.lv jututoas omavahel vestelda.
Seega otsustati LKS algatusel, et 25. novembrist vesteldakse igal kolmapäeva õhtul algusega kell 20.30 tund aega liivi keeles.
Moderaatoriks valiti Valts Ernštreits.
Portāla Livones.lv kopienas sadaļa.
Jututuppa pääseb portaali kogukonna rubriigist. Kogukonna rubriigi loomist toetati Nordplus programmist.
2011 - LIIVI KEELE JA KULTUURI AASTA
Rahvusvaheline Liivi Sõprade Selts ja Liivi Kultuuri keskus (Līvõ Kultūr sidām) on võtnud vastu otsuse kuulutada aasta 2011 rahvusvaheliseks liivi keele ja kultuuri aastaks.
Põhjused selleks on nii kultuurajaloolised, seoses oluliste tähtpäevadega, kui ka aktuaalsed, sest aasta 2011 paistab silma mitme unikaalse sündmuse poolest.
2011. aastal täitub 150 aastat Peterburis Vene Teaduste Akadeemias välja antud esimese liivi keele grammatika ja sõnaraamatu ilmumisest (A. J. Sjögreni ja F. J. Wiedemanni ühistöö) Töö hõlmas ka esimesi liivi folkloori, luule ja vaimulike tekstide näiteid.
90 aastat täitub esimese ilmaliku sisuga liivikeelse raamatu ilmumisest – Līvõd ežmi lugdõbrōntõz (Esimene Liivi lugemik). Sellega alustas Akadeemiline Emakeele Selts oma toimetiste sarja.
80 aastat tagasi hakkas Soome Akadeemilise Hõimuklubi (Akateeminen Heimoklubi) toetusel ilmuma esimene perioodiline liivikeelne väljaanne – ajakiri Līvli (Liivlane).
75 aastat tagasi koostas liivlane Kōrli Stalte Akadeemilise Emakeele Seltsi tellimusel esimese liivi keele aabitsa, mille käsikiri leiti viis aastat tagasi Eesti Riigiarhiivist.
20 aastat tagasi asutati Läti riigi erilise kaitse all olev kultuurajalooline territoorium Līvõd rānda (Liivi rand). Läti Vabariigi seaduses tunnistati liivlased „Läti rahvuslike ja etniliste rühmade vabast arengust ja õigusest kultuuriautonoomiale” Läti põlisrahvuseks.
Samuti täitub 2011. aastal viis aastat liivi kultuuri ja keele portaali livones.lv tegevuse alustamisest. Tegemist on ainsa massiteabevahendiga, mis jagab teavet liivi, läti, inglise ja osalt ka eesti ning soome keeles.
Liivi keel ja kultuur pole üksnes ajalooline väärtus, mida katab aastasadade ja sajandite tolm.
See on endiselt oluliste uurimuste ja avastuste allikaks, mis rikastab tänapäeva kultuurielu ja pakub avastusi, millel on mitte üksnes teaduslik, vaid ka praktiline tähtsus.
Aastal 2011 ilmub Eesti seni mahukaim liivi-eesti-läti sõnaraamat.
Selle on loonud tänapäeva silmapaistvaim liivi keele uurija prof. em. Tiit-Rein Viitso, kasutades erinevaid liivi tekstide kogusid, mille aluseks on mitmesugused liivi tekstinäidised, sh liivlase Pēteris Dambergsi kogutud materjal.
Uus sõnaraamat, mis hõlmab ka liivi keele grammatikat, saab olema sobivaks liivi keele õppevahendiks koos autentsete keelenäidetega.
Käesoleva aasta 10. detsembril kaitses Tartu Ülikoolis filoloogiadoktori kraadi Valts Ernštreits uurimusega „Liivi kirjakeele kujunemine”. 2011. aastal ilmub selle doktoritöö põhjal raamat liivi kirjakeele allikatest.
Lätis ja Eestis korraldatakse rahvusvahelisi teaduslikke konverentse, seminare, näitusi ja teisi üritusi.
Liivi keele ja kultuuri aastal on rahvusvahelise Liivi Sõprade Seltsi ja Līvõ Kultūr sidām’i peamisteks koostööpartneriteks Eestis Fenno-Ugria Asutus, Tartu Ülikool, Eesti Keele Instituut ja Emakeele Selts, Lätis – Läti Teaduste Akadeemia, Läti keele agentuur, Läti Rahvuslik ajaloomuuseum jt asutused.
Ürituste koordineerija Lätis on Valts Ernštreits, Soomes Tapio Mäkeläinen ja Eestis Tuuli Tuisk.
Professor Mati Hindi tervitus Rahvusvahelise liivi keele ja kultuuri aasta konverentsile 25.11.2011. Tartus
Minu mõtted on täna Rannas ja nendega, kes liivi keelt kalliks peavad.
Olgu neil kogu see elu hästi.
Asjad on keerulised ja olgu, kuid me ei soovi liivi keelt unustada.
Kõike head soovib teile kõigile – Mati Hint.
Avaldatud Läti Vabariigi Kultuuriministeeriumi toetusel.
PROFESSOR MATI HINDI TERVITUS
Meie lastel tuleb võtta nad vanast peast ka oma hooldada.
Ta on püüdnud hoiduda tavalisest keelest.
kinni hoida
Sa hoia ennast mu teelt eemale.
Ta hoiab ennast nagu hammastega kinni.
last hoida
Ma hoidsin ühtviisi kõiki: küll talli, küll koera.
Hoia oma silmi!
ootab nagu hommikupäikest
Mis siis enam oodata.
Ta ei oota sugugi.
Ta ootab last, et tal tuleb.
Ta ootab toonekurge.
Kõigil on ootajad.
hommikueine aeg
hommikueinet sööma
viinavaat
oot-oot
Õllel kah on vaht, hakkab vahutama.
Vahustatakse, et vaht oleks, et see oleks vahul.
Ma lähen seda koosi.
Mine seda sihti!
Uksi ühtlugu liigutatakse kinni-lahti.
Torm niisamuti liigutab uksi, kuni lõhub ära.
varjukülg
puu varju all
Päiksest on vari.
Üksi ma veel siin hääbun.
See on looma kurnamine.
vande tõttu
Vonksab loomapoeg, jänesepoeg, kas ei või käia, läheb hüpates vonks-vonks.
Hülged vonksavad.
Keegi ei suutnud teda talitseda.
Minnakse kaari laiali lööma, muidu see ei kuiva.
Siis kui oli sõda, siis inimesed langesid nagu hein loogu.
hange kaevata
Õues on suur hang.
Külatee on hangesid täis.
Torm ajas õue hange.
Lumi tuiskab tormi käes.
Torm on tuisanud lumehangi.
Suunurgad läksid muutusid vahuseks.
varandust koguda
vaeva näha
vaeva või tüli teha
Ta vaevab oma südant.
Piinad, kui sa teist surmad, teed teisele – loomale, inimesele – raskusi.
Sa piinasid teda sõnadega, kui tal läheb südamesse.
kehv tervis
Nii kõhn, muud ei ole kui luu ja nahk.
Ta jääb kõhnaks.
See naine on kõhn nagu va soolalest.
vaht suunurkades
Õllel ka on vaht.
viiesaja esimene
viis kassi
viiekümne esimene
kinni haarata
kinni püüda
riidesse panna
kinni jääda
kinni kasvada
kinni katta
kinni keerata
kinni külmuda
(lehma) kinni jätta
kinni minna
kinni panna
kinni pressida
kinni siduda
kinni tuisata
kinni trampida
kinni teha, kinni panna
kinni võtta
Ta katab söögi kinni.
Millega võiks teha sillal vahed kinni?
Päike läks pilve taha.
pikk viisk
Käte vahel kiigutad teda.
võsaülane
kollane ülane
kui kõvasti vaid võidi
kinni hoida
kinni olla
Nii on laev kinni.
Päike on pilvede taga.
Meil lehmad ei andnud piima, olid kinni.
kinniste uste taga
kinnine iseloom
kinnisilmi
ametisse kinnitada
köit kinnitada
saab vandega kinnitatud
Kõik kinnitavad, et tal on õigus.
Hobune on köies kinni.
kõva pähkel
kõva kui kivi
paaduda
Oinas pani talle oma kõvade sarvedega vastu pead.
Sai on kõva nagu telliskivi.
kare vesi
kõva uni
kindlaks teha
eri suuruse ja kujuga aurulaevad
brošüürilaadne
tervikut moodustada
lollisti
ilusasti
midagi valet või lolli viisi teha
Sellel on üks ots labida moodi laiem.
Ta valgendab kriidiga tuba, teeb lae või seina valgeks, ilusaks.
Ta vitsutab riista.
viibutab vitsa
Loom vehib oma sabaga.
Lipp lehvib tuulega.
tõrre vits
pange vits
püksirihm
seelikuvöö
Te olete nagu ühe rihmaga kokku keeratud.
Hein kuivab päikse käes, ilma päikseta ainult närtsib.
Lill närtsib ära.
Neil ei ole mitte mingeid kindlusi.
kõva riie
kõva köis
tugev anum
Kõva kui raudnael.
Need olid veel tugevad küll.
Udutab alatasa.
Udutab vaid, peenike uduvihm.
Rästik viskub.
ära visata
maha visata
välja visata
viskab üle laeva parda
ei anna sugugi kätte, viskab nagu koerale
Neid mesilased tapavad sügisel maha ja viskavad välja.
Heitsime ta pikali maha.
Mida ma ei taha, ma viskan ära.
Sa viskasid teist kiviga.
Sa viskasid teise pihta kivi.
Viskad riided peale (selga).
kosumisaeg
kosutatud saada
Inimene virgub.
Sa virgud unest.
virgeks saada, virguda
Inimene saab virgeks.
ärkvel olla
Ema läheb äratama tütart.
Ta läheb vaikselt, et ei ärataks ema.
Sa ajad teisel une ära.
sukavarras
Sukka koob viie vardaga.
Ma ostsin endale triibulise särgi.
Ma vean paberile jooni.
Põrsas vingub; lapsed ka vinguvad nagu põrsas.
Trammis, et võib ennast valitseda.
Ta tundis, kuidas muutus kindlaks.
kõrvad ajavad pilli
suur ving
Ving tuleb tuppa.
Ahi lasi vingu tuppa.
Vingust ma tundsin, et mul hakkas halb.
Venelane võitis sakslast.
Ma võitsin selle enesele.
kaevu vinn
Vihma sajab.
Suur jäme vihm, maa müdiseb.
Vihma nagu pangega kallab maha.
Kärbsed on hirmus vihased, vihm on tulemas.
Vili läks hukka väga suurte vihmade tõttu.
Vimmal on palju roode.
Viiliga viilitakse.
Tema põllud andsid rikkalikku vilja ja nende vili läks hukka.
Vilja külvatakse maha.
raudviil
Tööd venitatakse kauemaks.
Sa tüssad teist inimest rahaga.
Pärast harjus ära ja oskas seda hästi.
Mu meel pettis mind.
Inimest petetakse, tüssatakse.
Laiska inimest nimetatakse villaseks.
joosta, nii et kannad välguvad
Ta vilksatab minust mööda.
Mis sa lapsi kiusad! – kui midagi tõotatakse, narritatakse, valetatakse.
Villa pügatakse.
Talvel pidi kraasima ja ketrama villu.
kõiksugust kelmust täis
jahe ilm
jahe tuul
Jahe tuul puhub iga päev.
Jaheda tuulega ei või kartuleid korjata.
Ma ei kannata jahedust.
varju anda, varjuga katta
Ta kardab oma varju.
Puu heidab varju.
Oma varjust üle ei pääse.
Kuul on vaid siis vari, kui kuu on kinni, mingi pilv tuleb peale.
läikima viksida
Kingi, saapaid viksitakse harjaga.
Järelsõna
Liivi keel on soome-ugri keelte hulka kuuluv muistne Läti põliselanike keel.
12. sajandil räägiti seda tänapäeva Läti alal ümber Liivi lahe, Kuramaa poolsaare põhjaosas, Koiva ja Väina alamjooksul, ka Läti praeguse pealinna Riia ümbruses.
Samm-sammult sulandusid liivlased naaberrahvaste hulka, saades osaks tänapäeva läti rahvast ja jättes sügavaid jälgi läti keelde.
19. sajandi keskel kõneldi liivi keelt kahes Läti piirkonnas.
Üks neist oli Pühajõe ehk Svētupe ümbruses Liivi lahe idakaldal, kus Liivimaa ehk Salatsi liivi keelt kõneles vähemalt 22 inimest.
Siin kadus liivi keel juba lühikese aja pärast ära.
Teine koht oli Liivi rand, mis hõlmab 14 kaluriküla Põhja-Kuramaa rannal Ovišist kuni Ģipkani, ja kus Kuramaa liivi keelt kõneles umbes 2500 inimest.
20. sajandil vähenes liivi keele oskajate arv ka Kuramaal.
Seda soodustasid nii mõlemad maailmasõjad kui ka Nõukogude okupatsioon, ent siiski võtsid liivlased, nende toetajad teiste soome-ugri rahvaste seast ning ka Lätist aktiivselt osa liivi keele ja kultuuri säilitamisest ja arendamisest.
1950. aastatel kehtestati kogu Liivi rannas piiritsoon, kuna see oli nüüd Nõukogude Liidu läänepiir.
Piirati kalastamist, mis oli pikka aega olnud liivlaste peamiseks tegevusalaks, ja ka juurdepääsu merele.
Paljud liivlased suundusid tööotsinguile suurematesse linnadesse, kõige enam Riiga ja Ventspilsi. 
Talud jäid tühjaks ja viimane piirkond, kus kõigis külades räägiti liivi keelt, lakkas olemast.
Lahkunud liivlaste asemele tulid varsti lätlased ja nüüd kõlab Liivi rannas peamiselt läti keel.
Praegu elab kõige rohkem liivlasi Riias, Ventspilsis, Kūolkas ja mujal Lätis.
2011. aasta rahvaloenduse andmetel peavad Lätis ennast liivlasteks 250 inimest.
Tänapäeval on liivi keel kantud UNESCO maailma ohustatud keelte nimekirja.
Maailmas on vaid veidi üle 20 inimese, kes suudavad liivi keeles vestelda.
Nende hulgas on ka kolm käesoleva raamatu autorit.
Seepärast võib öelda, et kuigi liivi kirjandus on lugejate arvu poolest kindlasti Euroopa väikseim kirjandus, on see kõige suurem, kui võtta arvesse kirjanike arv liivlaste ja liivi keele oskajate seas.
Liivi keele ja kultuuri mõju ning tähendus ulatuvad palju kaugemale, kui võiks tunduda praeguse liivlaste ja liivi keele oskajate arvu põhjal.
Liivlastel on olnud oluline roll Balti regiooni ajaloos ning nüüdse läti keele ja kultuuri kujunemisel.
Tänapäeva tuntud Läti kirjanike, heliloojate, kunstnike, riigimeeste ja teiste intellektuaalide hulgas on palju neid, kes põlvnevad liivlastest.
Pärast keele ja maa kaotamist on liivlased olnud visad oma tunnetuse ja pärandi hoidjatena – see on aidanud liivi keelel ja kultuuril tänapäevani püsida.
On oluline, et peaaegu 200 aasta vältel on liivlased pärandkultuuri hoidmise kõrval arendanud ka oma kaasaja kultuuri.
See on uuenenud järjepidevalt koos liivlaste naaberrahvaste, lätlaste ja eestlaste kultuuriga.
See tähendab, et liivlased pole tänini säilitanud mitte ainult oma keeleoskust ja tavasid, vaid arendanud ka oma kirjakeelt ja uusi kultuuritraditsioone, mis avalduvad nüüdisaja liivi luuletajate, kunstnike, heliloojate ja teiste loovisikute teostes.
Liivi kirjanduse alged
Esimesi liivikeelseid sõnu leidub juba 13. sajandil kirjutatud Henriku Liivimaa kroonikas, mis on oluline dokument liivlaste ja kogu Balti regiooni ajaloo uurimisel.
Esimesed tekstid liivi keeles trükiti ilmselt juba 16. sajandil.
Siiski on valdav osa enne 19. sajandi keskpaika välja antud liivikeelseid tekste kirja pandud peamiselt kui keelenäited, mis polnud mõeldud liivlastele endile, ka 1863. aastal Londonis trükitud esimesed liivikeelsed raamatud – Matteuse evangeelium Kuramaa liivi keele lääne- ja idamurdes.
Esimene just liivlastele mõeldud raamat oli samuti Matteuse evangeeliumi tõlge, mis valmis eespool nimetatud tõlgete põhjal ja ilmus aastal 1880 Peterburis.
Esimesed liivikeelse ilukirjanduse näited sündisid siiski juba 19. sajandi keskel, kui liivlaste juurde saabusid Peterburi akadeemikud Anders Johan Sjögren ja Ferdinand Johann Wiedemann.
Nende koostatud esimene liivi keele grammatika koos keelenäidete ja liivi-saksa-liivi sõnaraamatuga ilmus 1861. aastal Peterburis.
Teiste keelenäidete ehk vanasõnade, rahvalaulude, muistendite ja tavade kirjelduste seas anti välja ka Jāņ Printsi ja tema poja Pētõr Printsi kirjutatud luuletused, mis saidki esimesteks näideteks liivi ilukirjandusest.
Jāņ Prints vanem oli liivi kalur ja kirjanik Pizā külast, kus ta pidas mitu aastat ka köstriametit.
Hiljem asus ta elama Ventspilsi, kus pani aluse Ventspilsi linnaosale Ostgals, üks Ventspilsi tänavatest – Prinču iela ehk Printside tänav – on nimetatud Printside perekonna auks.
Jāņ Prints elas Ventspilsis kuni elu lõpuni.
Ta oli andekas keelemees ja kirjanik.
Sellele viitavad nii tema loodud liivi keele uudissõnad, mida ta pakkus mõlemale eespool nimetatud Peterburi uurijale, kui ka tema artiklid tolle aja Läti ajakirjanduses.
Juba enne Sjögreni ja Wiedemanni saabumist oli Jāņ Prints vanem kirjutanud mitu artiklit läti ja liivi keeles.
Ta oli teinud ka mõned tõlked.
Jāņ Prints oli arvamusel, et tulevastele põlvedele peab ta edasi andma ilusa, puhta ja rikka liivi keele ning näitama, et liivi keel on samasugune kultuurkeel kui mis tahes muu suurem Euroopa keel.
Tõenäoliselt just sellepärast kirjutas Jāņ Prints oma esimesed liivikeelsed luuletused ning tegi ka esimesed tõlked.
Jāņ Prints vanem on oluline ka läti kirjanduse jaoks.
Tema läti keeles kirjutatud luuleraamat Jūrnieku svētās dziesmas un lūgšanas (Meremeeste pühad laulud ja palved), mille ta kirjutas koos oma vanema poja Jāņiga, anti välja 1845. aastal Miitavis ehk Jelgavas.
See oli teine originaalluule kogumik läti kirjanduse ajaloos.
Lugedes Jāņ Printsi enam kui 170 aasta eest kirjutatud luuletusi, võib ainult imestada selle üle, kui tänapäevased on tema kasutatud keelekujundid, kui läbimõeldud on tema luule pildid ja rütm.
Tema tekstid panevad mõtlema sellele, et ajalugu oleks võinud olla ka teistsugune.
Kui Jāņ Printsil oleks olnud võimalus kultuurielust rohkem teada saada mitte üksnes kalurikülade maailmas, vaid ka mujal, võinuks ta ehk kujuneda tähelepanuväärseks ja erksaks 19. sajandi kultuuriisiksuseks peale Läti ja Baltimaade ka kogu Euroopa kontekstis.
Liivi kirjandus 20. sajandil
Liivi kirjandus hakkas kiirelt arenema pärast Esimest maailmasõda, kui Euroopas olid uuesti hakanud levinud 19. sajandi rahvusromantismi ideed ning pärast suurte impeeriumite kokkuvarisemist sündisid mitmed uued rahvusriigid.
Kui Venemaa impeeriumi rusudest kasvasid iseseisvate riikidena välja Läti, Eesti ja Soome, sattusid liivlased selle regiooni ajaloo olulise osana taas tähelepanu keskmesse.
Erilist tähelepanu pöörasid liivlastele Eesti ja Soome teadlased ning kultuuritegelased.
Neid innustas mõte soome-ugri keeli rääkivatest hõimurahvastest peamiselt indoeuroopa keeli kõnelevas Euroopas.
Nende uurijate ja loovisikute tegevust mõjutas seegi, et teiste soome-ugri rahvastega peale saamide ja ungarlaste oli tollal uurimis- ja koostöö raskendatud, kuna nad olid jäänud vastloodud Nõukogude Liitu.
Nii tekkis mitmel Soome ja Eesti teadlasel ootamatult suur huvi liivlaste vastu, nad hakkasid tegelema liivlaste uurimise ja abistamisega, samuti toetasid soomlased ja eestlased suurel määral liivlaste keele ja kultuuri säilitamise püüdeid.
Esimesed ja tähelepanuväärsemaid nendest uurijatest, kes saabusid siis Liivi randa, olid soomlane Lauri Kettunen (1885–1963), Tartu Ülikooli läänemeresoome keelte professor ja 1938. aastal ilmunud liivi-saksa sõnaraamatu koostaja, ning eestlane Oskar Loorits (1900–1961), Lauri Kettuneni tudeng ja hilisem liivi folkloori koguja ja uurija.
Juba esimese ekspeditsiooni käigus 1920. aastal liivi külades hakkasid mõlemad teadlased lisaks liivi keele ja kultuuri ainese kogumisele rääkima sellest, et liivlased peaksid rohkem tähelepanu pöörama oma pärandile, mida tuleb hoida ja arendada.
Sellepärast aitasid nad luua ja elavdada liivi kultuurielu, asutada laulukoore ja esimest liivi ühiskondlikku organisatsiooni Liivi Liitu, abistasid liivi keele õpetamisel koolides jm.
Üks nende tähtsamaid töid oli liivikeelsete tekstide avaldamise võimaluste loomine.
Juba 1921. aastal andsid Lauri Kettunen ja Oskar Loorits välja esimese liivi lugemiku ning jätkasid selliste lugemike väljaandmist kuni 1926. aastani.
Koos folklooritekstide ja koostajate kirjutatud artiklitega avaldati lugemikes ka liivlaste endi loodud luuletusi ja lugusid.
Need raamatud ja hiljem välja antud kuukiri Līvli (1931–1939) said liivi kirjanduse arengumeediaks, kus sõdadevahelisel perioodil said oma töid avaldada nii varasemad kui ka uued liivi autorid.
Peab märkima, et populaarseim ilukirjanduse žanr on liivi kirjanduses olnud luule.
See on mõistetav, kuna luuletamine on liivlaste naaberrahvastelgi alati olnud tähtsal kohal.
Luuletusi on kerge avaldada ning luuleteose valmimiseks kulub enamasti vähem aega kui proosa kirjutamiseks.
See oli samuti oluline mitmete liivi autorite jaoks, kes olid peamiselt kalurid ja tegelesid argipäeval rohkem aerude ja võrkude kui sule ja paberiga.
Tuntuim selle perioodi liivi kirjamees oli Kōrli Stalte (1870–1947) – luuletaja, tõlkija, liivi kultuuri hoidja ja arendaja.
Stalte oli ka 1923. aastal asutatud Liivi Liidu esimene juht.
Ta oli samuti kuukirja Līvli toimetaja (1933–1939) ja tõlkija, kes tõlkis liivi keelde ka Uue Testamendi.
Kõige rohkem on Stalte kogunud tuntust oma ilmalike ja vaimulike liivikeelsete luuletustega.
Stalte hakkas kirjutama juba enne Esimest maailmasõda.
1920. ja 1930. aastatel oli ta usinamaid liivi luuletajaid ja esimese, Tallinnas välja antud liivikeelse luulekogu Līvo lōlõd (Liivi laulud) autor.
Oma loomingus pööras Stalte enim tähelepanu liivlaste argipäevale, ta käsitles liivlaste jaoks olulisi patriootilisi ja ka vaimseid teemasid.
Siiski on tema luuletused mitmekülgsed, nende hulgas leidub nii lihtsaid folkloorist innustatud lasteluuletusi kui ka peenekoelisi sonette.
Stalte on eriti tähelepanuväärne sellegi poolest, et paljud tema luuletused on sündinud laulutekstidena liivi laulukooride tarbeks (ta on ka liivi hümni sõnade autor).
Sama võib öelda mõne teisegi liivi luuletaja kohta.
Lauljad on sageli veendunud, et laulavad rahvalaule, kuigi tegelikult on nende laulude tekstid kirjutanud mõni tuttav liivi luuletaja.
1930. aastate lõpul koostas Stalte liivi lugemiku käsikirja, mis anti raamatuna välja alles 2011. aastal, kui oli rahvusvaheline liivi keele ja kultuuri aasta.
Selles raamatus leiduvaid Kōrli Stalte luuletusi võib pidada silmapaistvateks liivi kirjanduse näideteks.
Sama võib öelda ka Stalte kirjutatud teiste lugemiku tekstide kohta, mis olid küll algselt mõeldud lastele, kuid näitavad maailma nii elavalt ning tõetruult hea ja ilusa liivi keele abil, et nende lugemine pakub tõelist rõõmu igale liivi keele oskajale.
Lugudes on kajastatud argipäevaelu liivi külades ja mujalgi.
Esimesed liivi proosapalad ilmusid siiski juba veidi varem, kolmandas liivi lugemikus (1923).
Selle koostas August Skadiņ ja lugemiku väljaandmist toetas Eesti Karskusliit.
Skadiņ avaldas raamatus mitu karskusteemalist lugu, mis ta oli ise kirjutanud.
1935. aastal trükiti Soomes Pētõr Dambergi koostatud Jemākīel lugdõbrōntõz skūol ja kuod pierāst (Emakeele lugemik kooli ja kodu jaoks), mis kujunes oma aja üheks tähtsamaks liivikeelseks väljaandeks.
Lisaks tõlgetele leidub lugemikus ka liivi kirjameeste kirjutatud luuletusi ja lugusid, neist osa on Damberg ise kirjutanud.
Pētõr Damberg oli väga oluline isik liivi kirjanduses ja uuemas kultuuris.
Ta oli tegev mitmel alal, kirjutas ja tõlkis liivi keelde luulet, kogus ja tõlkis liivi folkloori, arendas liivi kirjakeelt, nõustas liivi kultuuri ja keele uurijaid, osales mitme sõnaraamatu koostamisel, nende hulgas on liivi-läti-esperanto sõnaraamatki.
Ta hoidis ülal liivi kultuurielu Nõukogude okupatsiooni ajal.
1930. aastatel osales Pētõr Damberg Jelgava õpetajate seminaris õppides ka kuukirja Līvli väljaandmisel.
Kõige rohkem kirjutas Pētõr Damberg luulet.
Tema luuleloomingule on iseloomulik avar keelekasutus ja mitmekihiline ülesehitus.
Ta on kirja pannud ka mitu oma mälestuslugu, mida võib arvata parimate liivi proosa näidete hulka.
1967. aastal koostas Damberg uue liivi lugemiku käsikirja.
Selles leiduvad Nõukogude aja sotsialistliku realismi näitedki, milliseid ei leidu teistes liivi väljaannetes.
Kahe maailmasõja vahel osalesid pea kõiki liivi kultuuritegelased ka liivi kirjanduselus – nii radikaalne lääneliivi luuletaja Uļi Kīnkamäg (1869–1932), kes sattus Läti vanglasse oma patriootiliste, liivi rahvuslust rõhutavate tõekspidamiste tõttu ning kes sellepärast oli tuntud ka Läti ajakirjanduses levinud hüüdnimega Liivi kuningas, kui ka Liivi Liidu hilisem juht Didrõk Vālgamō (1884–1968), kunstnik Jāņ Belt (1893–1946) ja kirikuõpetaja Edgar Vālgamā (1912–2003) ning mitmed teadlasedki, nagu Lauri Kettunen ja Oskar Loorits.
Arvestades lugejate hulka, oli aktiivseim aeg liivi kirjanduses just sõdadevaheline periood.
Kuid nagu näitab Pētõr Dambergi tegevus, jätkus liivi ilukirjanduse loomine ka pärast Teist maailmasõda, ehkki selle väljaandmise võimalused olid siis tunduvalt piiratumad.
Mõnede autorite, näiteks Alfon Bertholdi (1900–1993) ja Poulīn Kļaviņa (1918–2001) luulet avaldati ka Eesti teaduslikes väljaannetes.
Kuid valdav osa sel ajal valminud ilukirjanduslikke töid jäi käsikirja.
Kui Läti taastas oma iseseisvuse, elavnes uuesti liivi ilukirjanduse väljaandmine.
Läti on meie isamaa
Vabaduse eest võitlesid koos lätlastega ka liivlased, nii palju kui neid oli.
Sellepärast on meie isamaa meile armas.
Läti pealinn on Riia suure Väina jõe kaldal.
Seal asub riigi valitsus.
Mööda Väina jõge sõidavad laevad üles kuni Riiani.
Nad toovad kaupa võõrastelt maadelt ja viivad Läti kaupa välismaale.
Väinale sisenevad ka sõjalaevad, mis kaitsevad Läti mereranda, kus meie, liivlased, elame.
Rand
Meie elame mere ääres liivi külades.
Roheline mets, sinine meri ja valged liivaluited on need, mida me siin iga päev näeme.
Mitte kusagil mujal ei ole lastel nii hea mängida kui valgel rannaliival.
Seal võib korjata ka rannakarpe.
Mõnikord on neid rannas väga palju.
Poisid vestavad männikoorest laevukesi, panevad neile mastid peale, mastidele kinnitavad paberist purjed ja lasevad need vette.
Tuul tõukab laevukesed ranna äärest eemale, kuni need jõuavad leetseljakule, kus lained need ümber ajavad.
Kui ainult tahta, võib minna merre ka suplema.
Suured inimesed võivad ujudes jõuda üle teise, mõnikord ka üle kolmanda leetseljaku.
Lapsed ei saa teise leetseljakunigi, sest joomevahe on juba liiga sügav.
Teises joomevahes on vesi jahedam kui alumises joomevahes.
Selge ilmaga võib teisel pool merd näha Saaremaad.
Valge Saaremaa tuletorn paistab siiski peaaegu alati.
Mööda merd sõidavad laevad, ning kalameeste paate on näha küll merele minemas, küll randa tulemas.
Kalamehed püüavad merest kõige rohkem lesta, silku ja kilu.
Mõnikord on rannavõrkudes ka suuremaid kalu, nagu turska, siiga, lõhet ja muud.
Mäng
Randa läheme me,
randa lähete te,
randa lähevad kõik meie küla kalamehed.
Merele läheme me,
merele lähete te,
merele lähevad kõik meie küla kalamehed.
Randa läheme me,
randa lähete te,
randa lähevad kõik meie küla kalamehed.
Koju läheme me,
koju lähete te,
koju lähevad kõik meie küla kalamehed.
Kevad
Kevad on rannas hiline.
Seda põhjustab merejää, mis annab külma.
Kui kevad on aga kord käes, siis on ta ka ilus.
Liivlane mõtleb, et nii kaunist kevadet kui rannas, pole mitte kusagil.
Pajudel ja remmelgatel on urvad.
Õunaaedades õitsevad puud, mille ümber sumisevad mett otsivad mesilased.
Siin ja seal lendavad pääsukesed, toonekurg seisab ühe jala peal oma pesas, kägu kukub ja kogu mets kõlab linnulaulust.
Jõed ja ojakesed on vett täis ning need voolavad kiirelt mere poole, mängeldes vulinal.
Kalamehed saavad jälle merele minna ja loomad aetakse taas karja.
Selle päeva õhtul, kui lehmad on esimest korda karjamaal olnud, visatakse karjastele vett, et lehmad annaksid rohkem piima.
Karjased viskavad vastu.
Sellest võtavad osa ka lapsed, ja sel õhtul keegi ei riidle, kui lastel on riided märjad.
Päike talveöid kartes ära läinud,
võõral maal kalamehi soojendamas käinud.
Kevadel jälle ta tagasi tulnud meie juurde,
tulles on ta siit vaikselt ära ajanud lume.
Ära ajanud talvekülma, ära ajanud jää,
kui kaugele näeb vaid silm, meri nüüd lahti jää.
Kalamehed nüüd jälle merre võrgud heidavad,
täis kalu need pärast välja ka veavad.
Minnes merre, tulles randa neil ei unune see,
et tõi neile püügiaja töö päikese.
Suvi
Kui jaanipäev on käes, siis on ka suvi.
Jaaniõhtul lähevad inimesed randa.
Seal on tavaliselt üks vana paat ümber keeratud, mõned kuivanud puud kokku kantud ja neile pannakse tuli otsa.
Lauldakse jaanilaule, aga läti keeles.
Viimasel ajal kuuleb vahel mõnda harva laulu ka rannakeeles.
Pärast jaanipäeva tuleb kohe suur raske tööaeg - heinaaeg.
Need, kellel on niidud kaugel, ei saa sugugi igal õhtul koju, vaid jäävad sageli ka sinna ööbima.
Suveks tulevad linlased rannaküladesse elama, et saaks meres supelda.
Kalameestel hakkab nüüd kõige suurem lestade püüdmise aeg.
Vanasti vedasid kalamehed noodaköied käsitsi välja, praegu on köied aga palju pikemad ja jämedamad, ka lestanoodad ise on hulga suuremad, seetõttu veetakse köied nüüd välja mootorpaadiga.
Sügise poole suvel tuleb merre ka juba kilu.
Ainult et soojal ajal neid väga ei püüta.
Suurt rõõmu valmistab lastele suvel see, kui nad saavad minna marju korjama ja sööma.
Valmis on juba nii maasikad, mustikad kui ka vaarikad.
Pääsukese laul
Kuulake, lapsed, ma ütlen nüüd teile kuis laulab pääsuke:
ta laulab: „Tuulelipp!"
ta laulab: „Vaher!"
ta laulab: „Vidiit, tuulelipp!"
ta laulab: „Vidiit, vaher!"
ta laulab: „Vidiit, tuulelipp, vidiit vaher,
vidiit, tuulelipp, vidiit vaher,
vidiit tuulelipp, vidiit vaher,
tsirr!"
Sügis
Kui põlluvili on valmis ja niidetud, algab sügis.
Päevad jäävad lühemaks ning ööd muutuvad pikemaks.
Toonekurg on oma pesa pealt juba ammu ära kadunud ja ka laululinde pole enam kuulda.
Nad kõik on meie juurest ära lennanud soojale maale, kus pole lund ega külma.
Metsadki on vaikseks jäänud, ainult vareste kraaksumist on kuulda ning sedagi kõige rohkem õhtuti, kui nad parves ringi lendavad, otsides kohta, kus puude latvades öösel magada.
Kalameeste jaoks on saabunud kõige suurem püügiaeg.
Nad toovad randa küll kilu, küll silku.
Rannas jagub tööd kogu päevaks.
Kui võrgud on puhastatud, siis laotatakse need vabede peale, kust kalamehed - ise vaevu jõudnud süüa - need jälle maha võtavad, et need saaks kokku siduda ja uuesti merre heita.
Õhk ja samuti merevesi on külmaks läinud, supelda ei saa enam keegi.
Kui võrgupuhastajatel sõrmed külmetavad, teevad nad rannale tule, mille paistel käsi soojendada või ise sooja saada.
Inimesed kiirustavad maad üles kündma, et olla valmis uue kevadkülvi jaoks.
Ja kui kartulid on võetud, külmub ka maa kõvaks, merre tekib jääsupp, siis jää ja talv ongi käes.
Emakeel
Rannakeel, mu emakeel,
püha mulle on su kõla.
Kellel unub rannakeel,
ununeb ka ema sõna.
Rannakeeles kõnelesid
vanad visad randlased,
rannakeeles laule laulsid,
jumalatki palusid.
Rannakeelt me kõneleme,
sest et seda armastame.
Olgem nagu meie isad:
liivlased kui kivid kõvad.
Talv
Külma ja lund on meie, liivlaste, rannas enne jõule vaid harva.
Kui jõulud oma kuuskede, küünalde ja headele lastele mõeldud kingitustega on möödas, siis algab talv.
Ilm läheb külmaks ja sajab lund.
Rattad on nüüd varjule pandud ja kõik sõidavad mööda valget lund kelkude ja saanidega.
Vahel kui külla sõidetakse, seotakse hõbedase aisa külge ka kell, mis talvisel ajal kaugele kõlab.
Talvel tuleb lastel koolis käia ja südilt õppida.
Kui koolitööd on tehtud, siis on aega minna välja mängima, proovida lumehangede sügavust ja teha lumememmi.
Piki orge võib ka uiskudega sõita ning väikeste kelkudega saab mäest alla lasta, nii et tuul kõrvus tuhiseb.
Meri kattub jääga ja sageli on kuulda jäämurdja tuututamist, kui ta teisi laevu läbi jää juhib.
Kui on eriti külm talv, peavad laevad paigale jääma, siis ei suuda ka tugev jäämurdja enam aidata.
Kõik ootavad kevadet ja päikest, mis kogu lume ja jää ära sulataks.
Võitlus
Kirre päiksega
jõudu proovivad, -
kirdepilved lumesajuga
päikse katavad.
Pilvi vahelt päev
jälle saadab päikest.,
See teeb, et jääb vesi
üksnes lumesajust.
Puhugu kirdetuul,
kui viib ära pilvi,
päike paistes saab
tema üle võidu.
Päike haljaks teeb,
mis veel on lumine.
Valitsejaks päike jääb,
kirdel kadumine.
Unevana
Kaugel metsas oli unevana kodu.
Seal oli tal suur tuulik, kus ta hommikust õhtuni jahvatas peenikest uneliiva.
Õhtul võttis unevana suure kotitäie liiva ja läks lastele und viima.
Tuli Karli akna alla ja vaatas - nii hiline aeg juba, aga poiss mängib ikka veel põrandal!
Võttis ruttu kotist hea kamalutäie und ja viskas läbi akna poisile silma.
Nüüd muutusid poisi silmalaud raskeks ning uni hakkas silmanurkades kõditama.
Kui ema seda nägi, ütles ta: „0i, unevana, sa suigutad meie Karli põrandale magama."
Ema võttis poisi sülle ja viis ta voodisse.
Aga unevana astus pikkade sammudega edasi, läks und viima ka teistele lastele.
Unelaul
Suured hiired, väiksed hiired,
tooge lapsele und juurde läbi toa,
läbi kambri,
läbi hälli päitsi.
Mida ma täna öösel nägin
Oli kesköö, kui uni ära läks.
Kõik magasid.
Ma kuulsin teises toas rääkimist ja kihistamist.
Ronisin voodist välja ja läksin vaatama.
Seisin salaja ukse vahel.
Ja mis ma nägin!
Leena nukk ja ema kohvikann pidasid pulmi.
Mõlemal olid paberist roosid rinnas ja nukk hoidis kohvikannu sangast kinni.
Kogu põrand oli pulmalisi täis.
Pada ja pann tegid kahekesi muusikat, teised kõik tantsisid.
Tuletangid keerutasid pudrunuiaga, isa viltsaapad kepsutasid ahjuroobiga.
Kõik vihtusid segamini labajalavalssi tantsida.
Kohvitassid ja teeklaasid veeresid nagu lõngakerad ühest seinast teise.
„Ärge tehke nii palju lärmi!" riidles vanaema, kolmejalgne tool.
„Pererahvas ärkab, siis on lõbu läbi."
Aga seda hoiatust ei pannud keegi tähele.
Nii kaua nad naersid ja tantsisid, kuni üks kohvitass jooksis suhkrutoosiga kokku.
Kohvitassil tuli kõrv küljest ära ja suhkrutoos kukkus ümber.
Kogu suhkur oli põrandal laiali.
„Kas ma ei öelnud!" porises vanaema tool.
Kõik ehmusid väga ära ja jooksid igaüks oma kohale.
Ma pugesin tagasi voodisse.
Ema arvas hommikul, et rotid on selle pahanduse teinud.
Tantsi, tantsi pilliroog
Tantsi, tantsi, pilliroog,
tantsi, tantsi üha;
Tantsigu koos linaluu ohtega,
tantsi, tantsi üha!
Iga päev on pühapäev,
Iga päev on tantsupäev,
Eile tantsisid, täna tantsid,
tantsi, tantsi üha:
Homme niisamuti jälle tantsid,
Tantsi, tantsi pilliroog,
Kokkuvõte.
Valter Lang: Läänemeresoome–balti kontaktid arheoloogiliste ja keeleliste andmete alusel.
Algläänemeresoome ja idapoolsete balti hõimude pikaaegsed ja tihedad kontaktid tõid kaasa nende kahe eri keelkonda kuuluva rühma materiaalse ja vaimse kultuuri (sh keele) läbipõimumise.
Artikkel keskendub mõningatele huvipakkuvatele seostele mõlema rühma kultuuris, püüdes keelekontakte selgitada ja näitlikustada arheoloogilise andmestikuga.
Kõigepealt käsitletakse mõnda balti laensõnade semantiliselt seotud rühma algläänemeresoome keeles eesmärgiga teha kindlaks nende laenamise aeg ja koht.
Seejärel iseloomustatakse lähemalt kõige intensiivsemaid, nooremal pronksiajal aset leidnud kontakte, analüüsides sealhulgas võimalust tuletada läänemeresoome Kalev/Kaleva nime balti sõnast kalvis/kalējs tähendusega ‘sepp’, mida autor esmakordselt põhjendas ühes oma varasemas eestikeelses artiklis (Lang 2012).
See teema viib lõpuks välja pronksi ja eriti pronksvõrude valmistamiseni nendesamade seppade või kalevite poolt ning nende võrude kasutamiseni ohverdamisel ja maksustamisel.
Petri Kallio: Ajalooline fonoloogia algläänemeresoomest algliivini.
Artikkel esitab katse rekonstrueerida peamiste häälikumuutuste ligikaudse kronoloogilise järgnevuse (hilise) algläänemeresoome ja algliivi keele vahel.
Selle uurimuse kõrvaltulemuseks on algliivi foneemisüsteemi rekonstruktsioon, mille varasemad versioonid on olnud fragmentaarsemad ja esialgsed.
Lõpuks arutletakse artiklis lühidalt selle üle, millal ja kus räägiti liivi algkeelt enne, kui see eristus Kuramaa ja Salatsi liivi keeleks.
Patrick O’Rourke, Karl Pajusalu: Liivi jooned eesti murretes.
Artikkel käsitleb keeleuuendusi, mis on iseloomulikud nii Kuramaa kui ka Salatsi liivi keelele ja on piiratult tuntud ka eesti murretes.
Vaadeldakse fonoloogilisi, morfoloogilisi ja morfosüntaktilisi jooni.
Need keelendid esinevad peamiselt Lääne- ja Edela-Eestis, eriti aga Eesti ja Läti praeguse läänepoolse piiri lähedal.
Laiemalt levinud liivipäraseid jooni saab enamasti pidada läänepoolse läänemeresoome omapärasteks arenguteks juhul, kui need muutused ei ole põhjustatud kontaktidest germaani ja balti keeltega.
Varasema liivi keeleala vahetus läheduses tuntud jooned on aga tõlgendatavad liivi keele substraadiks lääne-eesti ja saarte murrakutes.
Kristi Salve: Salaja Salatsi kaudu: Eesti regilaulude kohanimed, mis on seotud liivlaste asualadega.
Artikkel otsib vastust küsimusele, kas eesti regilauludes leidub viiteid liivlastele.
Kasutades eesti regilaulude andmebaasi, jälgitakse artiklis mõningaid maade, jõgede ja linnade nimesid.
Kuramaa nimetus osutub väga populaarseks; see ilmneb siiski erinevates kontekstides, mis on sageli määratud alliteratsiooni poolt.
Tuuli Tuisk: Liivi keele häälikusüsteemi ja häälduse põhijooned.
Käesolevas artiklis antakse ülevaade liivi keele häälikusüsteemist.
Kuramaa liivi murrete seisukohalt on suurim erinevus ida- ja lääneliivi vahel, samas kui keskliivi ehk Īra kujutab endast üleminekuala.
Tänapäeva liivi kirja keel põhineb Kuramaa idaliivi murdel.
Artiklis kirjeldatakse liivi standard hääldust, tuues paralleelselt välja ka mõned murdeerinevused.
Vokaale ja konsonante kirjeldatakse eraldi.
Lisaks antakse ülevaade liivi prosoodiasüsteemist.
Liivi keel on läänemeresoome keelte seas mõneti ainulaadses olukorras, kuna keeles on mõjutusi balti keelte hulka kuuluvast läti keelest.
Erinevalt teistest läänemeresoome keeltest esinevad liivi keeles helilised klusiilid ja frikatiivid, mis võivad ilmneda ka pikkade geminaatidena.
Samuti on liivi keel huvitav lühikeste ja pikkade monoftongide, diftongide ja triftongide rohkuse poolest.
Tiit-Rein Viitso: Essiiv liivi keeles.
Liivi keeles on väike hulk asukohta või aega väljendavaid sõnavorme, mida muutelõpu järgi võib hinnata läänemeresoome essiivi ehk oleva käände vormideks või pidada erinevaks tavalistest liivi daativi vormidest.
Artiklis vaadeldakse neid küsimustele kus? ja millal? vastavaid nimi-, omadus-, arv-, ase-, määr- ja tagasõna vorme ning ka neile vastavaid kuhu? ja mis ajaks? ning kust? ja mis-ajast? käänete vorme ja nende vasteid ning ajalugu läänemeresoome keeleruumis.
Lisaks sellele identifitseeritakse sõnavormid, mis sarnanevad vormiliselt daativile, aga mida kasutatakse määrsõnadena daativist tuletatud oleva käände vormidena, ning nende kasutuse tüübid.
Valts Ernštreits: Liivi keele sõnavara rikastamise meetodid.
Artiklis on vaadeldud liivi keele sõnavara rikastamise viise – liitsõnu, laensõnu, tuletisi ja tõlkelaene.
On täheldatav, et neid sõnavara laiendamise võimalusi on efektiivselt kasutatud juba kogu tänapäeva liivi kirjakeele kujunemisaja jooksul ning uudissõnade loomisel on liivi keeles kujunenud välja kindlad tavad.
Nii tuleb uute liitsõnade loomisel pöörata tähelepanu ainsuse või mitmuse kasutusele sõltuvas osises, samuti liitsõnade eriliikidele, mis sisaldavad ajaloolist genitiivi lõppu või mille mõlemad osised on käänduvad.
Laensõnad on liivi keeles peamiselt seotud internatsionalismidega, mille vahendajakeeleks on läti keel, ning laenatud sõnu tuleb kohaldada liivi keele häälduse ja morfoloogia iseärasustele.
Väga produktiivsed on liivi keeles tuletised, mis on moodustatud sufiksitega, kuid prefiksite kasutamine on vastupidiselt kohati levinud arvamusele tugevalt piiratud.
Paljud uued mõisted tulevad liivi keelde tõlkelaenudena, seejuures saab eristada kaht suuremat tõlkelaenude rühma – eesti ja läti keele malli järgi loodud tõlkelaene.
Liivi keele sõnaloome on praeguseni võrdlemisi vähe uuritud teema, mispärast töö tuleb sel alal jätkata.
Renāte Blumberga: Liivi keel 1930. aastate kirjades: pilk ajakirja “Līvli” toimetajate kirjavahetusele.
Artiklis näidatakse 1930. aastatel ilmunud liivikeelse ajakirja “Līvli” mõlema toimetaja Aņdrõks Štāleri ja Kōrli Stalte kirjadest leiduvate sõnavaranäidete abil, et ka seni keeleteaduslikes uurimustes vähe kasutatud allikatest on võimalik leida uusi sõnu liivi keele sõnavara täiendamiseks.
Sõnavaranäited annavad ettekujutuse sellest, milliseid uudis- ja võõrsõnu kasutasid “Līvli” toimetajad oma kirjavahetuses ning kas need langevad kokku viimase aja suurimas kirjakeele allikas – 2012. aastal ilmunud “Liivi-eesti-läti sõnaraamatus” – esitatud vormidega.
Nende näidete alusel esitatakse ka lühianalüüs selle kohta, kas sõnaraamatu sõnade kirjutusviis ja muutevormistik on reeglipärased ning kas selles osas on vaja muudatusi.
Jõutakse järeldusele, et “Liivi-eesti-läti sõnaraamatus” on täheldatav kõikuvus sõnade muutevormides. Seda oleks tarvis ühtlustada järgnevates võõrsõnade rühmades: 1) nimisõnadel, mille lõpp läti keeles on -āris, -ārs ja liivi keeles -ār; 2) nimisõnadel, mille lõpp on läti keeles -ors ja liivi keeles -or, -ōr; 3) nimisõnadel, mille lõpp on läti keeles -āls, -āle, -ālis ja liivi keeles -al, -āl, 4) omadussõnadel, mille lõpp on läti keeles -āls ja liivi keeles -āl.
Samuti järeldati, et uudissõnades – eriti puudutab see rahvusvahelisi laene – pole järgitud kindlaid sõnaloome põhimõtteid.
Artiklis on esitatud ka näiteid võõrsõnadest, mille abil saaks liivi kirjakeele sõnaraamatut täiendada.
Christopher Moseley: Kogukonna keele revitaliseerimine: liivi ja teised keelekogukonnad.
Käesolev artikkel võrdleb jõupingutusi velmata keele suulist kasutust kahe Euroopa keele puhul, mida ei ole enam igapäevaselt kasutatud: need on korni keel Edela-Inglismaal ja liivi keel Lätis.
Erinevaid lähenemisi on rakendatud, et julgustada pärimuskeele õppijaid kasutama jälle neid keeli, kuid on ka ühisjooni ning ikka on midagi õppida ka üksteiselt.
Korni Keele Ühingu tööd keeleõppe korraldamisel ja õppijate motiveerimisel on võrreldud kursustega, mida on läbi viinud Liivi Liidu Kolka osakond Kuramaal.
Põhiseaduskomisjon sai suur, nimelt koosnes see 26 Asutava Kogu saadikust.
On selge, et nii mitmepealisel rühmal oleks raske teha konkreetset praktilist ajutööd.
Seetõttu otsustati jaguneda kaheks allkomisjoniks: üks töötab välja riigikorra projekti ja teine kodanike vabaduste ja õiguste deklaratsiooni.
Nii ühinevad esimese allkomisjoniga 13 saadikut ja selle juhatajaks valitakse energiline Fēlikss Cielēns (sünd. 1888. a Riia maakonnas Vidzeme pool, surn. 1964).
Ta oli omal ajal Pariisis õppides süvenenud konstitutsioonilisse õigusesse ja lääne parlamentarismi. 
Juba 1915. aastal, mõeldes Läti poliitilisest autonoomiast, avaldas oma riigikorra põhiprintsiibid.
Fēlikss Cielēns oli saanud põhjaliku hariduse ja poliitilise töö kogemuse: 1906–1910 õppis ta õigusteadust Peterburi Ülikoolis, 1912−1913 Pariisi Ülikoolis ja alates 1904. aastast osales innukalt revolutsioonilises liikumises.
Kuna 1906. aastal mõisteti ta tagaselja surma, oli ta sunnitud emigreeruma ja aastaid Brüsselis, Pariisis ja Šveitsis tegutsema, pühendudes ajakirjandusele ajalehes Cīņa ja teistes sotsiaaldemokraatlikes ning demokraatlikes väljaannetes.
Kuid Lätile saatuslikel hetkedel oli ta kohal esimeses reas Rahvuskogus, Asutavas Kogus, esimeses, teises ja kolmandas Seimis, välismissioonidel ja välisministeeriumis.
Tema juhitud allkomisjon tuli välja selliste põhiprintsiipidega nagu riigi keskvõimu organ parlament ja selle valimine, Vabariigi President ja parlamendi esimees, valitsus, peaminister ja ministrid, kohtunikud, riigikontrolör, rahvahääletused ja põhiseaduse muutmine.
Detailse ülevaate ja analüüsi sätete kohta esitas ühes M. Skujenieksiga 1921. aasta septembris Jānis Purgalis (sünd. 1868. a Valka maakonnas, surn. 1934).
Ta oli õppinud õigusteadust Moskva Ülikoolis (1892–1896), saanud vandeadvokaadiks, valitud Riia Läti Seltsi aseesimeheks, Riia linnavalitsuse aseesimeheks, aktiivne majaomanike organisaator Riias ja Läti majaomanike esindaja Hollandi, Austria, Saksamaa ja Itaalia majaomanike foorumil.
Pärast Asutavat Kogu saab esimese Seimi saadikuks.
Nii allkomisjonides kui komisjonides tegutsesid niisama usinalt Asutava Kogu ülejäänud saadikud: Arveds Bergs, Pauls Kalniņš, Paul Schiemann, Gustavs Zemgals, Alberts Kviesis, Kārlis Ulmanis, Valērija Seile, Francis Kemps, Juris Pabērzs, Oto Nonācs, Fricis Menders ja Läti Ülikoolid autoriteetsed õppejõud, näiteks riigiõigusteadlane Kārlis Dišlers, majandus­ ja keeleteadlased ning paljud teised.
Arveds Bergs (sünd. 1875. a Riias) – jurist ja üldtuntud ühiskonnategelane, lõpetanud Tartu Ülikooli õigusteaduskonna ja kohe pärast kõrgkooli töötas Peterburi Ringkonnakohtus ja Kohtupalatis, seejärel Läti Riia Seltsis, ajalehtede Baltijas Vēstnesis, Dzimtenes Vēstnesis ja teiste väljaannete tegelik juhataja, progressiivse haritlaskonna organisaator, avaldas olulisi artikleid Läti rahvusvahelise olukorra ja Venemaa kohta prantsuse, saksa, inglise ja vene keeles.
Kārlis Ulmanise kolmandas valitsuses siseminister, Pariisi rahukonverentsi saadik, Asutava Kogu, esimese ja teise Seimi saadik.
Pärast 1940. aasta okupatsiooni arreteeriti, küüditati Nõukogude Liitu ja lasti 19. detsembril 1941 Orenburgi vanglas maha.
Pauls Kalniņš (sünd. 1872. a Jelgava maakonnas) − õppinud pärast Liepāja gümnaasiumit Moskva Ülikoolis loodusteadusi ja Tartu Ülikoolis meditsiini, haaratud sotsialistide ideedest, mille eest saadeti Baltikumist välja, töötab assistendina Zürichi kliinikus, kirjutab saksa sotsiaalde­ mokraatlikes väljaannetes tsaari karistusekspeditsioonidest Baltikumis, 1906. aastal naaseb Lätti, jätkab tööd arstina, avaliku tegevuse kõrval pühendub ebaseaduslikule tööle, kirjutades ka põrandaalustele väljaannetele, sealhulgas sotsiaaldemokraatide ajalehele Cīņa.
Esimese maailmasõja puhkedes mobiliseeritakse ja tegutseb sõjaarstina nii Helsingis kui Riia rindel.
Pauls Kalniņs töötab 1918. aastal koos Fricis Mendersi, Marģers Skujenieksi ja Kārlis Ulmanisega välja ja saadab Saksa riigipäevale resolutsiooni sõltumatu Läti kohta.
1918−1920 on ta Rahvuskogu liige, 1920−1922 Asutava Kogu liige, alates 1922. aastast nelja esimese Seimi saadik ja 1925−1934 Seimi esimees.
Saksa okupatsiooni ajal 1943. aastal võttis osa Läti Kesknõukogu asutamisest, 1944. aastal läheb Rootsi ja sealt edasi Austriasse, kus ta 1945. aasta augustis sureb.
Paul Schiemann (sünd. 1876. a Jelgavas, surn. 1944) – baltisaksa ühiskonnategelane, õppinud õigusteadust, ajalugu ja kirjandust Berliinis, Marburgis, Münchenis, Greifswaldis ja Bonnis, Dr.iur., omal ajal ajalehe Rigasche Rundschau ja teiste väljaannete peatoimetaja, Esimeses maailmasõjas Vene armee ohvitser, pagendati saksa rüütelkonna kritiseerimise eest Berliini kui “letofiil ja demokraat”, kuid naaseb Riiga ja saab saksa vähemusrahvuse liidrina Läti Rahvuskogu ja Läti Asutava Kogu saadikuks ning tegutseb Saksa fraktsiooni juhina kõigis esimestes Läti Seimides, lahendab palju põhiseadusesse ja vähemusrahvastesse puutuvaid probleeme, 1925–1935 Genfi Euroopa Rahvuste Kongressi asepresident, Euroopa Rahvusliku Lepituse Ühingu asutaja ja juhataja.
Gustavs Zemgals (sünd. 1871. a Jelgava maakonnas, surn. 1939) − lõpetanud Moskva Ülikooli õigusteaduskonna, osales Vene­Jaapani sõjas ja 1905. aasta revolutsioonis, ajalehtede ja ajakirjade toimetaja, 1917−1920 Riia linnapea, 1918−1920 Läti Rahvuskogu aseesimees.
18. novembril 1918 juhib Rahvuskogu istungit, kus kuulutatakse välja Läti Vabariik, asendab Jānis Čakstet tema välisvisiitide ajal, kahe Seimi saadik, omal ajal kaitse­ ja rahandusminister.
1927−1930 teine Läti Vabariigi president.
Alberts Kviesis (sünd. 1881. a Jelgava maakonnas) – lõpetanud Tartu Ülikooli õigusteaduskonna, vandeadvokaadi abi ja vandeadvokaat Jelgavas (1907−1915), Jelgava Läti Seltsi aseesimees, Rahvuskogu liige, Asutava Kogu saadik, Kohtupalati esimees, esimese, teise ja kolmanda Seimi saadik (1922−1930), Seimi aseesimees (1926 –1928), siseminister (1921–1923).
Ühtaegu on ta muusikainimene, musitseerides ise koos pojaga ja olles üks läti ooperi organiseerijatest, Läti Rahvusooperi juhatuse ja direktsiooni liige, samuti innukas 7. ja 8. üldlaulupeo patroon.
1930−1936 kolmas Läti Vabariigi president, 1936−1940 vandeadvokaat Riias, Saksa okupatsiooni ajal tegutseb erinevates õigusalastes ametites.
Sureb 1944. aasta augustis Saksa laeval, valmistudes Saksamaale sõitma.
Kārlis Ulmanis (sünd. 1877. a Jelgava maakonnas) – rahutu ühiskonna­, poliitika­ ja riigitegelane ning majandusteadlane; 
19­aastaselt läks Ida­Preisimaale piimandust õppima, seejärel õppis Zürichi Polütehnilises Instituudis põllumajandusteaduskonnas (1902–1903), Leipzigi Ülikooli põllumajandusteaduskonnas (1903–1905), lõpetanud Nebraska Ülikooli põllumajandusteaduskonna USA­s Lincolnis (1909), 0
1902. aastal ja ka hiljem organiseeris esimesi piimanduskursusi Lätis.
1905. aasta revolutsiooni ajal arreteeriti ja pandi Pleskava vanglasse, alates 1906. aastast oli ta paguluses Saksamaal ja USA­s.
1917. aasta aprillis valiti ta Liivimaa kubermangu asekomissariks, Rahvuskogu liige (1918–1920), Asutava Kogu liige (1920–1922), esimese nelja Seimi saadik (1922–1934), neli korda välisminister, üks kord hoolekandeminister, kaks korda põllumajandusminister, üks kord kaitseminister, seitse korda peaminister, korraldab 15. mail 1934 riigipöörde, mis peatab senise põhiseadusliku korra ja Seimi tegevuse, mille loomisse oli ta oma mõtete ja veendumustega panustanud, 11. aprillil 1936 võtab endale niisama Vabariigi Presidendi ametikohustused, mida täidab 21. juulini 1940, kui siseneb Nõukogude Liidu sõjavägi ja algab okupatsioonivõim.
22. juulil 1940 küüditatakse Põhja­Kaukaasiasse, 5. juulil 1941 vahistatakse, saadetud edasi, 20. septembril 1942 sureb teel olles Krasnovodski (praegu Türkmenbaşy) vanglas, matmiskoht teadmata.
Nii erinevalt, isegi äärmuslikult on hinnatud seda inimest, kelle elus seisis kõige tähtsamal kohal Läti riik.
Väljapaistev läti ajaloolane (ja Ulmanise kriitiline biograaf) Edgars Dunsdorfs tunnistab: “Raske ette kujutada, et mõni teine oleks suutnud olla Läti esimene peaminister.
Pole kahtlust, et vaid võimetest juhindudes oli läti noore haritlaskonna hulgas mitmeid, kes oleks suutnud sellesse ametisse asuda.
Ometi ei olnud mitte kellelgi vajalikku julgust, et ohjad enda kätte haarata. Ulmanisel oli see julgus olemas.” Sealjuures jätkus seda veel kõigiks tegevusaastateks.
Valērija Seile (sünd. 1891. a Rēzekne maakonnas, surn. 1970) – väljapaistev autoriteet pedagoogika alal, Latgale ühiskonnategelane, lõpetanud Petrogradis Bestuževi kõrgemate naiskursuste filoloogia­ ja ajalooteaduskonna (1916), õpetaja Rēzeknes ja Riias, Latgales läti kongressi korraldaja, Läti Rahvuskogu liige, Asutava Kogu saadik (üks kuuest Asutava Kogu naissaadikust), pikaajaline Daugavpilsi õpetajate institutsiooni direktor (1920–1940), õpilastele ja õpetajatele mõeldud kooliraamatute autor.
Francis Kemps (sünd. 1876 Rēzekne rajoonis) - Latgale esimese taasiseseisvusaja (1904–1917) üks peamisi algatajaid ja eestvedajaid, rahvusteadvuse loojaid, kes lisab meie mõistesüsteemi ja keelde  inflanti, vitebski jt asemel selliseid sõnu nagu Latgale ja latgalid, ilma milleta ei kujuta ette Läti elanikkonda.
Ta osaleb neljal Peterburi Katoliku Teoloogilise Seminari kursusel, lahkub sealt, läbib konkursi, õpib ja omandab Peterburi Ehitusinseneride Instituudis arhitekt-arhitekti eriala.
Üliõpilasajal kogutud rublade eest hakkab välja andma esimest latgali ajalehte "Gaisma", esimest latgalikeelset ajakirjs ja mitmeid teisi väljaandeid.
Juba ajalehe sissejuhatavas artiklis (27.11.1905) kutsub ta innukalt üles:
“Läti vennad! (..) Meil, lätlasel, on juba aeg võtta mustad sulaseriided riided seljast, astuda teiste rahvaste ritta ja öelda: ma olen lätlane, sarnane teiste rahvastega, ma olen inimene, sarnane vaba inimesega! ”
Reservohvitserina sõdis Galiitsia rindel, sai haavata, autasustatud Vene riigiordeniga, töötas sõjaväe ehitusosakonnas.
Pärast Latgalesse naasmist toetas ta Latgale kultuurilist ja rahvuslikku autonoomiat.
Kui Läti rahvusarmee hõivab Rēzekne, saab Rēzekne linna juhiks, moodustab koos kaasmaalase Francis Trasunasega Latgale Demokraatliku Partei (1924), valitakse Põhiseaduse Assambleesse ja 1. Seimi, kutsutakse uue parlamendi teedeministri liitlaseks, seejärel ministeeriumi inspektoriks.
Oma südametöö lõpetab ta oma veskis Ludza lähedal – raamatu "Latgale saatused" (1937).
1949. aastal küüditas Nõukogude Liit selle aktiivse, sügavalt armastatud mehe Siberisse, Tomski oblastisse.
Tal õnnestub end sisse seada ühte latgali koloniaalkülla kolhoosis "Latgolija", hankida isegi vana saun.
1952. aasta sügisel süttib aga maakoht põlema ja selle elanik hukkub.
Juris Pabērzs (sünd. 1891. a Daugavpilsi maakonnas, surn. 1961) – jurist ja literaat, õppinud Petrogradi Ülikooli õigusteaduskonnas (1912– 1917), rahukohtunik Daugavpilsi maakonnas (1917–1918), Daugavpilsi ringkonnakohtu aseesimees (1934–1940), vahepeal Asutava Kogu (1920– 1922) ja Seimi (1928–1934) saadik, Latgale asjade minister, kolmekordne justiitsminister, sotsiaalminister, pärast sõda erinevates ametites.
Oto Nonācs (sünd. 1880. a Madona maakonnas, surn. 1942) – pärast Valka õpetajate seminari lõpetanud Riia Polütehnilise Instituudi kaubandusosakonna, Cand. rer. merc., kajastas ajakirjanikuna aktiivselt poliitilisi protsesse, talurahva ja agraarprobleemide tundja, ajalehtede Latvija (1905–1914), Latvijas Vēstnesis (1925) ning teiste väljaannete toimetaja ja esseist, valitud Läti Rahvuskogusse, Asutavasse Kogusse, esimesse ja teise Seimi, toetas Kārlis Ulmanise autoritaarset valitsust, mis 15. mail 1934 peatas ka tema väljatöötatud põhiseadusliku korra.
Fricis Menders (sünd. 1885. a Riias) – õppinud majandusteadust ja õigusteadust Viini Ülikoolis (1907–1911) ja Berni Ülikoolis (1911–1912), Brüsseli Sotsioloogia Instituudis (1913), Dr.iur., võttis aktiivselt osa 1905. aasta revolutsioonist, sotsiaaldemokraatide juht, arreteeriti ja saadeti välja Jenissei kubermangu, põgenes ja naasis Lätti, Rahvuskogu liige, Asutava Kogu ja esimese nelja Seimi saadik välis­ ja õiguskomisjonis.
Saksa okupatsiooni ajal võtab osa Läti Kesknõukogu tegevusest, pärast sõda töötab erinevates õigusalastes ametites, 1948. aastal arreteeritakse ja küüditatakse Mordvasse, sureb 1971 Riias.
Kārlis Dišlers (sünd. 1878. a Kuldīga maakonnas) – silmapaistev Läti riigiõigusteadlane, üks Läti riigiõiguse rajajatest.
Õppinud ja lõpetanud Peterburi Ülikooli õigusteaduskonna, kaitses suurepäraselt uurimuse “Haldusõigus Prantsusmaal ja Saksamaal”, mille järel jäeti ta sama teaduskonna riigiõiguse kateedrisse akadeemiliseks tööks valmistuma.
1917−1920 oli riigiõiguse dotsent Omski Polütehnilise Instituudi majandusosakonnas.
1920. aastal kutsutakse tagasi Lätti ja saab õppejõuks 28. septembril 1919 avatud Läti Ülikooli majandus­ ja õigusteaduskonnas, töötab algul haldusõiguse dotsendina, hiljem ka riigiõiguse dotsendina, kaitseb doktorikraadi õigusteaduses, valitakse professoriks ja teaduskonna dekaaniks, on teise Seimi saadik ja hariduskomisjoni esimees.
Hiljem püüab juriidiliselt põhjendada Kārlis Ulmanise 1934. aasta maikuu riigipööret.
1941. aastal küüditatakse Venemaale Krasnojarski, töötab tehnikumis valvuri ja õpetajana, naaseb Lätti, kuid saadetakse 1949. aastal tagasi Siberisse, kus ta ka 1954. aasta sügisel sureb ...
Nii tööalaselt kui igapäevaelus on Kārlis Dišlers laia silmaringiga: ta töötab nii ajakirjades Tieslietu Ministrijas Vēstnesis, Darba Tiesības, Tautas Tiesības, Valsts Darbinieks, Jurists ja Skaidrība kui populaarses ajalehes Jaunākas Ziņas, ta kirjutab luulet ja lühiproosat ning tõlgib läti kirjandusteoseid vene keelde.
Lisaks pärinevad tema sulest põhjapanevad teosed, näiteks “Inglismaa parlamendi ajalugu“, “Demokraatliku riigikorra alused“ ning “Läti riigivõimu organid ja nende funktsioonid“.
Ta panustab Läti riigikorra ülesehitamisesse ning annab patriootliku ja professionaalse selgusega tehtule õigustatult optimistliku hinnangu juba 1928. aastal, riigi kümnendal aastapäeval:
“ ...Läti rahvas on suutnud luua demokraatliku põhiseaduse, seda arendada ja kaitsta ning me võime olla kindlad, et rahvas suudab seda ka edaspidi − Läti Vabariigi järgmistel aastakümnetel ja aastasadadel.”
Kahtlemata: Läti põhiseaduse kujundas Läti kõrgeim intelligents, rikkalikku kultuuri esindavad inimesed.
Nende hulgas – meie suured vaimutegelased, Läti riikluse ideoloogilised juhid läbi aastate: Rainis ja Aspazija, Kārlis Skalbe, Francis Trasuns, Andrejs Kurcijs ja paljud teised.
Rainis – Jānis Pliekšāns (sünd. 1865. a Jēkabpilsi maakonnas) – läti esimese suurusjärgu sõnasepp, lõpetanud Peterburi Ülikooli õigusteaduskonna (1888), mitmetes kohtades advokaat ja notar, võttis osa sajandilõpu läti haritlaskonna ideelisest liikumisest Uus Vool, vangistatud, saadetud sunnitöölaagrisse Põhja­Venemaale (1899–1903), üks 1905. aasta revolutsiooni innustajaid, koos elukaaslasega Aspazijaga (alates 1897) siirdus pagulusse Šveitsi (1905–1920), kogu elu hellitas Läti riikluse ideed ja toetas rahva hingelise arengu, hariduse­ ja demokraatiapüüdlusi, väsimatult avaldas Šveitsi ja Saksa ajalehtedes artikleid Läti ja lätlaste kohta, panustas suurelt läti luule ja dramaturgia sümbolistlikku suuna arengusse, 1919. aastal tervitas vaimustusega Läti riigi loomist sõnadega “Tere, vaba Läti!” Koos Aspazijaga naasis tiivustatult 1920. aastal Riiga ja valiti Asutavasse Kogusse ja Seimi, saab Daile teatri direktoriks (1920– 1921), Rahvusteatri direktoriks (1921–1925) ja haridusministriks (1926– 1928).
Esitatakse Nobeli kirjandusauhinnale.
Esitatakse, kuid ei valita Asutava Kogu esimeheks, teatud määral pettub poliitiliste erakondade killustunud ühiskonnas.
Sureb 1929 äkki südamerabandusse Riia Jūrmalas.
Aspazija – Elza Pliekšāne (Rozenberga) (sünd. 1865. a Jelgava maakonnas) – esimene suur läti naisluuletaja ja ­dramaturg, temperamentne Uue Voolu liikumise liige, kelle elu kreedo väljendub kõige eredamalt läti esimese romantilise draama “Preestrinna” kangelanna sõnades: “Mina tormikell olen / ja äikest kuulutan!” 
1895. aasta sügisel soovib Aspazija astuda Zürichi kõrgkooli arstiteaduskonda, kuid tervis veab alt, alates 1896. aastast Rainise lahutamatu kaaslane nii väljasaatmistel kui rahulikkudel eluperioodidel.
1920. aasta kevadel naasevad mõlemad luuletajad Zürichist läbi Varssavi ja Daugavpilsi rahva kiiduavalduste saatel 10. aprillil Riiga.
Ja nädala pärast valitakse nad Asutava Kogu saadikuteks.
Luuletajaid kujutab Asutavas Kogus eredalt, kuid võimalik, et subjektiivselt nende erakonnakaaslane Fēlikss Cielēns, kirjeldades Rainise ebakindlaid oraatorivõimeid kõnepuldis ja Aspazijat, kes küll vaid üksikutel kordadel sõna võttis, kuid kelle hääl “oli vali ja selge, keel voolas pingutusteta; kõnel ei olnud mingit sentimentaalset kõrvaltooni ega kunstlikke lüürilisi kaunistusi.
Ta kõneles kui tõeline võitleja ega häbenenud kasutada irooniat vastase mahasurumiseks ...” 
See tormiluuletaja suri, terviseprobleemidest ja masendusest rõhutult, üksi Riias 1943. aasta lõpus.
Andrejs Kurcijs – Kuršinskis (sünd. 1884. Aizpute maakonnas, surn. 1959) – kirjanik, ühiskonnategelane, õppinud Riia Polütehnilises Instituudis äriteadust, Saksamaal Jena Ülikoolis filosoofiat ja meditsiini, saanud Dr.med. kraadi, seejärel lõpetanud Kaasani Ülikooli arstite­ aduskonna (1913) ja täiendanud ennast filosoofia ja kunsti alal Berliinis.
Võttis osa ebaseaduslike sotsialistlike organisatsioonide tööst, osales 1905. aasta revolutsioonis, sai Läti Iseotsustamise Ühingu esimeheks (1918), valiti Rahvuskogusse, Asutavasse Kogusse ja Seimi.
Mitmete modernsete luulesuundade ja proosaraamatute autor, võimuasutused jälitavad, vangistavad ja küüditavad ta pärast sõda (1949).
Francis Trasuns (sünd. 1864. Rēzekne maakonnas) – kirikuõpetaja, valgustaja, ühiskonnategelane, õppinud Peterburi Katoliiklikus Vaimuliku Seminaris, lõpetanud Peterburi Vaimuliku Akadeemia, teenis Daugavpilsis, Riias, Peterburis, saadeti latgali ärkamisaja liikumises osalemise eest Vladimiri, naaseb dotsendi ja professorina Peterburi seminari (1902).
Valitakse esimesse Vene riigiduumasse, võtab osa Latgale läti kongressi organiseerimisest (aprill−mai 1927), toetab oma suure autoriteediga Latgale eraldamist Vitebski kubermangust ja liitmist ülejäänud Lätiga.
Rainis nendib: “Francis Trasuns oli esimene latgal, kes otsis ja leidis tee mõistmisele kahe meie rahva lahutatud osa vahel.” Ja Vabariigi President Jānis Čakste ütleb tema ärasaatmisel 1926. aasta aprillis: “Francis Trasuns asetas meie Läti vapile kolmanda tähe − Latgale.” Selline oli see latgal − Latgale Ajutise Maanõukogu esimees (1917–1918), Läti Rahvuskogu liige, Asutava Kogu, esimese ja teise Seimi saadik.
Kārlis Skalbe (sünd. 1879. a Cēsise maakonnas) – rahvakooliõpetaja, armastatud kirjanik, ühiskonnategelane, osales 1905. aasta revolutsiooni sündmustes, juba siis astus välja iseseisva Läti eest, oli sunnitud emigreeruma välismaale, algul Zürichisse, hiljem Soome ja Norrasse.
Seejärel naaseb kodumaale, on jätkuvalt ühiskondlikult aktiivne, pühendub eelkõige kirjaniku­ ja ajakirjanikutööle, üks suure ajalehe Latvijas Vēstnesis (19.07.1920–15.12.1925) rajajatest ja esimestest toimetajatest, juhib Läti kirjanike ja ajakirjanike ametiühingut.
Läti riigile saatuslikul ajal on Rahvuskogu liige, Asutava Kogu ja esimese nelja Seimi saadik.
1944. aasta sügisel on sunnitud ühel viimasel põgenikulaeval jätma maha kodu ja suunduma Läänemere teisele kaldale, Rootsi, kus ka 1945. aasta kevadel Stockholmis sureb.
...Nii töötasid nemad ja paljud teised (et mitte öelda, et kõik sada viiskümmend kaks) Asutava Kogu saadikut välja ja võtsid vastu Läti Vabariigi põhiseaduse ...
Sellel ajal sõlmitakse Riias rahuleping Läti ja Venemaa vahel ja lõpeb Vabadussõda (11.08.1920), võetakse vastu elulise tähtsusega maareformi seadus (osade kaupa 16.09.1920–03.05.1922), Bulduris toimub Läti, Leedu, Eesti, Poola ja Soome (Ukraina ja Valgevene esindajate osalusel) konverents Balti Liidu asutamise kohta (6.08–6.09.1920), toimub rahvaloendus, mis näitab, et Lätis elab 1,6 miljonit elanikku, liitlasriigid tunnistavad Läti Vabariiki de iure (26.01.1921), Läti saab Rahvasteliidu liikmeks (22.09.1921), võetakse kasutusele oma raha (03.08.1922, 1 latt = 0,2903226 grammi puhast kulda), toimuvad esimese Seimi valimised (7.−8.10.1922), jõustub Läti Vabariigi põhiseadus, esimesele istungile koguneb esimene Seim (7.11.1922), valitakse esimene Läti Vabariigi president Jānis Čakste (14.11.1922) ...
Jānis Čakste tunnistab Asutava Kogu tööd lõpetades: “ ... Me oleme oma töö lõpetanud.
Meie töö headuse üle ei saa me ise otsustada, las rahvas ja järeltulevad põlvkonnad teevad seda.
(...) Läti rahva esimesed seaduslikud esindajad näitasid, et on võimelised töötama parlamentaarses vormis ja see töö ei jäänud tulemusteta.
Läti riigi idee, arusaam Läti riigi vajalikkusest on kõvasti rahva hulgas tugevnenud.
Arvan, et meie hulgast ei leia enam kedagi, kes oleks selle Läti riigi idee vastu.
Noor Läti, mida oleme kaks ja pool aastat üles ehitanud, areneb, puhkeb õitsele ja lokkab meie järeltulevate põlvkondade jaoks.”
Kuid 7. novembril 1922, suurtükisaluudi mürisedes, hindab Jānis Čakste tehtut veel ajaloolisemalt: “Just praegusel hetkel jõustub Läti riigis uus põhiseadus.
See uus põhiseadus viib Lätis sisse uue riigikorra, ta loob osaliselt uusi juhtorganeid ja määrab täpsemini nii olemasolevate kui uute organite funktsioonid.
Sellest hetkest alates on uus põhiseadus see alus, millele toetudes võivad meie juhtorganid ja juhid paremini ja täielikumalt tegutseda, kui see senini võimalik oli.
Me kõik loodame ja oleme kindlad, et see uus põhiseadus aitab meil lõplikult muuta Läti seaduslikuks ja õiguslikuks ning samaaeagselt tagada ka rahva heaolu ja korra.
Tehku see uus põhiseadus Läti õnnelikuks ja tugevaks!”
Läti riikluse idees veendunud inimeste panus on tänaseks jäänud stenogrammidesse ja põhiseaduse teksti, mis on meile kallis pärand.
See on alus demokraatlikule, kaalutletud ja harmoonilisele riigile ning selle kodanike eludele.
Oskars Gerts, Ajalehe Latvijas Vēstnesis peatoimetaja “Summa cum pietāte” (ld. sügavaima austusega)!
